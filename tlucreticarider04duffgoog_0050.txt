16 DE RERUM NATURA

Succidit et salso suffudit gurgite fossas.

Inque dies quanto circum magis aetheris aestus
Et radii solis cogebant undique terram
Verberibus crebris extrema ad limina in artum,
In medio ut propulsa suo condensa coiret,
Tam magis expressus salsus de corpore sudor
Augebat mare manando camposque natantes,
Et tanto magis illa foras elapsa volabant
Corpora multa vaporis et aeris altaque caeli
·Densebant procul a terris fulgentia templa.
Sidebant campi, crescebant montibus altis
Ascensus3 neque enim poterant subsidere saxa
Nec pariter tantundem omnes succumbere partes. ’

Sic igitur terrae concreto corpore pondus
Constitit atque omnis mundi quasi limus in imum
Confluxit gravis et subsedit funditus ut saex3
Inde mare inde aer inde aether ignifer ipse
Corporibus liquidis sunt omnia pura relicta,

Et leviora aliis alia, et liquidissimus aether
Atque levissimus aerias super influit auras,

Nec liquidum corpus turbantibus aeris auris
Commiscet; sinit haec violentis omnia verti
Turbinibus, sinit incertis turbare procellis,

Ipse suos ignes certo fert impete labens.

Nam modice fluere atque uno posse aethera nisu
Significat Pontos, mare certo quod fluit aestu
Unum labendi conservans usque tenorem.

Motibus astrorum nunc quae sit causa canamus.
Principio magnus caeli si vertitur orbis, 510
Ex utraque polum parti premere aera nobis
Dicendum est extraque tenere et claudere utrimque3
Inde alium supra fluere atque intendere eodem
Quo volvenda micant aeterni sidera mundi;

 

l

