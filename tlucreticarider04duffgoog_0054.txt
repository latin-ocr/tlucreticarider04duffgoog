zo DE RERUM NATURA

Brumales adeat flexus atque.inde revertens
Cancri se ut vertat metas ad solstitiales,
Lunaque mensibus id spatium videatur obire,
Annua sol in quo consumit tempora cursu.

Non, inquam, simplex his rebus reddita causast.
Nam fieri vel eum primis id posse videtur,
Democriti quod sancta viri sententia ponit,
Quanto quaeque magis sint terram sidera propter,
Tanto posse minus 'cum caeli turbine ferri
Evanescere enim rapidas illius et acres

Imminui subter vires, ideoque relinqui

Paulatim solem cum posterioribu' signis,

Inferior multo quod sit quam fervida signa

Et magis hoc lunam: quanto demissior eius
Cursus abest procul a caelo terrisque propinquat,
Tanto posse minus cum signis tendere cursum.
Flaccidiore etenim quanto iam turbine fertur
Inferior quam sol, tanto magis omnia signa
Hanc adipiscuntur circum praeterque seruntur.
Propterea fit ut haec ad signum quodque reverti
Mobilius videatur, ad hanc quia signa revisunt.
Fit quoque ut e mundi transversis partibus aer
AlternisÎ‡oerto fluere alter tempore possit,

Qui queat aestivis solem detrudere signis
Brumales usque ad flexus gelidumque rigorem,
Et qui reiciat gelidis a frigoris umbris

Aestiferae usque in partes et fervida signa

Et ratione pari lunam stellasque putandumst,
Quae volvunt magnos in magnis orbibus annos,
Aeribus posse alternis e partibus ire

, Nonne vides etiam diversis nubila ventis
Diversas ire in partes inferna supernis?

Qui minus illa queant per magnos aetheris orbes

 

