LIBER QUINTUS

Quidque inter sese permutato ordine possent,

Si non ipsa dedit specimen natura creandi?
Namque ita multa modis multis primordia rerum
Ex infinito iam tempore percita plagis
Ponderibusque suis consuerunt concita ferri
omnimodisque coire atque omnia pertemptare,

Quaecumque inter se possent congressa creare,
Ut non sit mirum si in tales disposituras
Deciderunt quoque et in tales venere meatus,
Qualibus haec rerum geritur nunc summa novando.
Quod si iam rerum ignorem primordia quae sint,
Hoc tamen err ipsis caeli rationibus ausim
Confirmare aliisque ex rebus reddere multis,
Nequaquam nobis divinitus esse paratam
Naturam rerum; tanta stat praedita culpa
Principio quantum caeli tegit impetus ingens,
Inde avidi partem montes silvaeque serarum
Possedere, tenent mpes vastaeque paludes

Et mare quod late terrarum distinet oras

Inde duas porro prope partes fervidus ardor
Adsiduusque geli casus mortalibus aufert.

Quod superest arvi, tamen id natura sua vi
Sentibus obducat, ni vis humana resistat
vitai‘causa valido consueta bidenti

Ingemere et terram pressis proscindere aratris.
sinon fecundas vertentes vomere glebas
Terraique solum subigentes cimus ad ortus,
Sponte sua nequeant liquidas existere in auras,
Et tamen interdurn magno quaesita labore

Cum iam per terras frondent atque omnia florent,
Aut nimiis torret fervoribus aetherius sol

Aut subiti peremunt imbres gelidaeque pruinae,
Flabraque ventorum violento turbine vexant.

 

