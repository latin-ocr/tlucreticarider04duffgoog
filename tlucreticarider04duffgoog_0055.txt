LIBER QUINTUS. 21

Aestibus inter se diversis sidera ferri?
At nox obruit ingenti caligine terras, 65ο

Aut ubi de longo cursu sol ultima caeli

Impulit atque suos efflavit languidus ignes

Concussos itere et labefactos aere multo,

Aut quia sub terras cursum convertere cogit

Vis eadem, supra quae terras pertulit orbem 655
Tempore item certo roseam Matuta per oras

Aetheris auroram differt et lumina pandit,

Aut quia sol idem, sub terras ille revertens,

Anticipat caelum radiis accendere temptans,

Aut quia conveniunt ignes et semina multa 660

Confluere ardoris consuerunt tempere certo„

Quae faciunt solis nova semper lumina gigni;

Quod genus Idaeis fama est e montibus altis

Dispersos ignes orienti lumine cerni,

Inde coire globum quasi in unum et conficere orbem. 665

Nec tamen illud in his rebus mirabile debet

Esse, quod haec ignis tam certo tempore possunt

Semina confluere et solis reparare nitorem.

Multa videmus enim, certo quae tempore fiunt

Omnibus in rebus. Florescunt tempore certo 670

Arbusta et certo dimittunt tempore florem.

Nec minus in certo dentes cedere imperat aetas

Tempore et impubem molli pubescere veste

Et pariter mollem malis demittere barbam.

Fulmina postremo nix imbres nubila venti ⁶7 5

Non nimis incertis fiunt in partibus anni

Namque ubi sic fuerunt causarum exordia prima,

Atque ita res mundi cecidere ab origine prima,

Conseque quoque iam redeunt ex ordine certo. .
Crescere itemque dies licet et tabescere noctes, 680

Et minui luces cum sumant augmina noctes,

 

