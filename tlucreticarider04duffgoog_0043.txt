LIBER QUINTUS

Principio pars terrai nonnulla, perusta
Solibus adsiduis, multa pulsata pedum vi,
Pulveris exhalat nebulam nubesque volantes
Quas validi toto dispergunt aere venti.
Pars etiarn glebarum ad diluviem revocatur
Imbribus et ripas radentia flumina rodunt
Praeterea pro parte sua, quodcumque alid auget, q
Redditur; et quoniam dubio procul esse videtur
Omniparens eadem rerum commune sepulcrum,
Ergo terra tibi libatur et aucta recrescit

Quod superest, umore novo mare flumina fontes
Semper abundare et latices manare perennes
Nil opus est verbis: magnus decursus aquarum
Undique declarat Sed primum quicquid aquai
Tollitur in summaque fit ut nil umor abundet,
Partim quod validi verrentes aequora venti

Diminuunt radiisque retexens aetherius sol,
Partim quod subter per terras diditur omnes.

Percolatur enim virus retroque remanat

Materies umoris et ad caput amnibus omnis
Convenit, inde super terras fluit agmine dulci

Qua via secta semel liquido pede detulit undas
Aera nuuc igitur dicam qui corpore toto
Innumerabiliter privas mutatur in horas.
Semper enim, quodcumque fluit de rebus, id omne
Aeris in magnum fertur mare; qui nisi contra
Corpora retribuat rebus recreetque fluentes,¹
Omnia iam resoluta forent et in aera versa
Haud igitur cessat gigni de rebus et in res
Reccidere, adsidue quoniam fluere omnia constat
Largus item liquidi fons luminis, aetherius sol,
Inrigat adsidue caelum candore recenti .
Suppeditatque novo confestim lumine lumen.

 

