14 DE RERUM NATURA

Sed quibus ille modis coniectus materiai
Fundarit terram et caelum pontique profunda,
Solis lunai cursus, ex ordine ponam
Nam certe neque cumdio primordia rerum
Ordine se suo quaeque sagaci mente locarunt 4²0
Nec quos quaeque darent motus pepigere prolecto,
Sed quia multa modis multis primordia rerum
Ex infinito iam tempore percita plagis
Ponderibusque suis consuerunt concita ferri
omnimodisque coire atque omnia pertemptare, 425
Quaecumque inter se possent congressa creare,
Propterea fit uti magnum volgata per aevom
Omne genus coetus et motus experiundo
Tandem conveniant ea quae convecta repente
Magnarum rerum fiunt exordia saepe, 430
Terrai maris et caeli generisque animantum.

Hic neque tum solis rota cerni lumine largo
Altivolans poterat nec magni sidera mundi
Nec mare nec caelum nec denique terra neque aer
Nec similis nostris rebus res ulla videri, ⁴ 435
Sed nova tempestas quaedam molesque coorta
Omne genus de principiis, discordia quorum
Intervalla vias conexus pondera plagas
Concursus motus turbabat proelia miscens,
Propter dissimiles formas variasque figuras 440
Quod non omnia sic poterant coniuncta manere
Nec motus inter sese dare convenientes
Diffugere inde loci partes coepere paresque
Cum paribus iungi res et discludere mundum
Membraque dividere et magnas disponere partes, 445
Hoc est, a terris altum secernere caelum,
Et sorsum mare nti secreto umore pateret,
Seorsus item puri secretique aetheris ignes

 

