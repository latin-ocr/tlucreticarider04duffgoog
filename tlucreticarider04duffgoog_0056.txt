22 DE RERUM NATURA

Aut quia sol idem sub terras atque superne

Imparibus currens amfractibus aetheris oras

Partit et in partes non aequas dividit orbern,

Et quod ab alterutra detraxit parte, reponit 685
Eius in adversa tanto plus parte relatus,

Donec ad id signum caeli pervenit, ubi anni

Nodus nocturnas exaequat lucibus umbras.
Nam, medio cursu flatus aquilonis et austri,
Distinet aequato caelum discrimine metas 690
Propter signiferi posituram totius orbis,
Annua sol in quo concludit tempora serpens,
Obliquo terras et caelum lumine lustrans,
Ut ratio declarat eorum qui loca caeli
Omnia dispositis signis omata notarunt. 695
Aut quia crassior est certis in partibus aer, ‚Å∑
Sub terris ideo tremulum iubar haesitat ignis
Nec penetrare potest facile atque emergere ad ortus.
Propterea noctes hiberno tempore longae
Cessent, dum veniat radiatum insigne diei 700
Aut etiam, quia sic alternis partibus anni
Tardius et citius consuerunt confluere ignes
Qui faciunt solem certa desurgere parte,
Propterea fit uti videantur dicere verum
Qui sacrant solis semper nova lumina grgm'.
Luna potest solis radiis percussa nitere 705
Inque dies magis id lumen convertere nobis
Ad speciem, quantum solis secedit ab orbi,
Donique eum contra pleno bene lumine fulsit
Atque oriens obitus eius superedita vidit,
Inde minutatim retro quasi condere lumen 710
Debet item, quanto propius iam solis ad ignem
Labitur ex alia signomm parte per orbern,
Ut faciunt, lunam qui fingunt esse pilai

 

