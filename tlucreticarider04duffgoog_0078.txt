44 DE RERUM NATURA

Quam reor invidia tali tunc esse repertam,

Ut letum insidiis qui gessit primus obiret,

Et tamen inter eos distractam sanguine multo

Ι Disperiisse neque in fructum convertere quisse.
Tunc igitur pelles, nunc aurum et purpura curis
Exercent hominum vitam belloque fatigant 3
Quo magis in nobis, ut opinor, culpa resedit
Frigus enim nudos sine pellibus excruciabat
Terrigenas; at nos nil laedit veste carere
Purpurea atque auro signisque ingentibus apta,
Dum plebeia tamen sit quae defendere possit
Ergo hominum genus incassum frustraque laborat
Semper et in curis consumit inanibus aevum,
Nimirum quia non cognovit quae sit habendi
Finis et omnino quoad crescat vera voluptas
quue minutatim vitam provexit in altum

Et belli magnos commovit funditus aestus.

At vigiles mundi magnum ac versatile templum
Sol et luna suo lustrantes lumine circum
Perdocuere homines annorum tempora verti
Et certa ratione geri rem atque ordine certo.

Iam validis saepti degebant turribus aevum
Et divisa colebatur discretaque tellus,

Iam mare velivolis florebat puppibus3 urbes
Auxilia ac socios iam pacto foedere habebant,
Carminibus 'cum res gestas coepere poetae

’ Tradere; nec multo priu' sunt elementa reperta.
Propterea quid sit prius actum respicere aetas
Nostra nequit, nisi qua ratio vestigia monstrat.

Navigia atque agri culturas moenia leges
Arma vias vestes et cetera de genere horum,
Praemia, delicias quoque vitae funditus omnes,

 

