28 DE RERUM NATURA

Floret equus, puer haudquaquam nam saepe etiam nunc
Ubera mammarum in somnis lactantia quaeret. 885

Post ubi equum validae vires aetate senecta

Membraque deficiunt fugienti languida vita7

Tum demum puero illi aevo florente iuventas

Occipit et molli vestit lanugine malas.

Ne sorte ex homine et veterino semine equomm 890
Confieri credas Centauros posse neque esse,

Aut rabidis canibus succinctas semimarinis

Corporibus Scyllas et cetera de genere horum,

Inter se quorum discordia membra videmus ;

Quae neque florescunt pariter nec robora sumunt 895
Corporibus neque proiciunt aetate senecta

Nec simili Venere ardescunt nec moribus unis
Conveniunt, neque sunt eadem incunda per artus.
Quippe videre licet pinguescere saepe cicuta

Barbigeras pecudes, homini quae est acre venenum. 900
Flamma quidem vero cum corpora fulva leonum

Tam soleat torrere atque urere quam genus⁴ omne
Visceris in terris quodcumque et sanguinis extet,

Qui fieri potuit, triplici cum corpore ut una

Prima leo, postrema draco, media ipsa, Chimaera 905
Ore foras acrem flaret de corpore flammam?

Quare etiarn tellure nova caeloque recenti -

Talia qui fingit potuisse animalia gigni,

Nixus in hoc uno novitatis nomine inani,

Multa licet simili ratione effutiat ore,

Aurea turn dicat per terras flumina vulgo

Fluxisse et gemmis florere arbusta suesse

Aut hominem tanto membrorum esse impete natum,
Trans maria alta pedum nisus ut ponere posset

Et manibus totum circum se vertere caelum. 915
Nam quod multa fuere in terris semina rerum

 

