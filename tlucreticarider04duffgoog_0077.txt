LIBER QUINTUS. 43

Tibia quas fundit digitis pulsata canentum, 1385
Avia per nemora ac silvas saltusque reperta,

Per loca pastorum deserta atque otia dia

Haec animos ollis mulcebant atque iuvabant 1390
Cum satiate cibi; nam tum haec sunt omnia cordi.
Saepe itaque inter se prostrati in gramine molli

Propter aquae rivum sub ramis arboris altae

Non magnis opibus iucunde corpora habebant,
Praesertim cum tempestas ridebat et anni 1395
Tempora pingebant viridantes floribus herbas.

Tum ioca, tum sermo, tum dulces esse cachinni
Consuerant Agrestis enirn tum musa vigebat 3

Tum caput atque umeros plexis redimire coronis
Floribus et foliis lascivia laeta monebat, 1400
Atque extra numerum procedere membra moventes
Duriter et¹ duro terram pede pellere matrem,

Unde oriebantur risus dulcesque cachinni,

Omnia quod nova tum magis haec et mira vigebant

Et vigilantibus hinc aderant solacia somni, 1405
Ducere multimodis voces et flectere cantus

Et supera calamos unco percurrere labro 3

Unde etiam vigiles nunc haec accepta tuentur

Et numerum servare recens didicere, neque hilo

Maiorem interea capiunt dulcedini' fructum 1410
Quam silvestre genus capiebat terrigenamm.

Nam quod adest praesto, nisi quid cognovimus ante
Suavius, in primis placet et pollere ridetur,

Posteriorque iere melior res illa reperta

Perdit et immutat sensus ad pristina quaeque. 1415
Sic odium coepit glandis, sic illa relicta

Strata cubilia sunt herbis et frondibus aucta

Pellis item cecidit vestis contempta ferinae 3

 

